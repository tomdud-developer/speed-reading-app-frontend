#Speed Reading App
Książki stanowią źródło wiedzy z różnych dziedzin nauki, a w rozwoju osobistym
człowieka odgrywają znaczącą rolę. Kulturę czytelniczą zaszczepia się w dzieciach od naj-
młodszych lat, rodzice czytają dzieciom ilustrowane bajki, a w szkole następuje sekwen-
cyjny proces nauki czytania, zaczynający się od poznania liter alfabetu, przechodzący
do sylabizacji wyrazów, a w późniejszym etapie polegający na doskonaleniu samodziel-
nego czytania tekstów. W standardowym procesie nauki czytania następuje nabycie kilku
złych nawyków. Dwie z nich, które mają bardzo duży wpływ na prędkość czytania to
fonetyzacja wyrazów, czyli wymawianie czytanych słów w myślach oraz fiksacja wzroku
tylko na jednym wyrazie, przez co następuje gubienie toru czytania i szukanie wzrokiem
miejsca, w którym nastąpiło utracenie wątku. Do tego dochodzi słaba antycypacja, czyli
przewidywanie słowa na podstawie fragmentu wyrazu oraz coraz bardziej powszechna w
społeczeństwie trudność w utrzymaniu koncentracji na danej czynności.
Złe nawyki powodują, że średnia prędkość czytania przeciętnego czytelnika to tylko
200 słów na minutę. Na szczęście istnieją techniki i metody pozwalające znacznie poprawić
prędkość czytania, a także zrozumienie czytanego tekstu. Do umiejętności, które można
poprawić należą poszerzenie pola widzenia, poprawa antycypacji wyrazów, eliminacja fo-
netyzacji, posługiwanie się wskaźnikiem. Już zastosowanie się do kilku zasad przyczynia
się do znacznej poprawy prędkości czytania.

W celu wyeliminowania złych nawyków potrzeba regularnej pracy na odpowiednich ze-
stawach ćwiczeń. Kluczowym aspektem treningu szybkiego czytania jest wyrobienie odpo-
wiednich nawyków kształtowanym przez wspomniane wyżej ćwiczenia. Do przykładowych
ćwiczeń należą tablice Shultza, kolumny liczbowe, ćwiczenia na percepcję wzrokową. Tre-
ning szybkiego czytania można przeprowadzić na kartce, ale jest to metoda czasochłonna,
stwarzająca trudności w śledzeniu postępów i mniej efektywna, a co z tego wynika demo-
tywująca. Aby uczynić naukę szybkiego czytania przyjemniejszą i skuteczniejszą narodził
się pomysł stworzenia aplikacji internetowej do nauki szybkiego czytania.
